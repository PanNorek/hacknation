OŚRODEK STUDIÓW WSCHODNICH NUMER 605  7.06.2024 www.osw.waw.pl
Komentarze OSW
Opinie wyrażone przez autorów analiz  
nie przedstawiają oficjalnego stanowiska władz RP.
REDAKCJA MERYTORYCZNA: Jakub Jakóbowski 
REDAKCJA: Szymon Sztyk, Matylda Skibińska 
SKŁAD: Wojciech Mańkowski
Ośrodek Studiów Wschodnich im. Marka Karpia
ul. Koszykowa 6a, 00-564 Warszawa 
tel.: (+48) 22 525 80 00, info@osw.waw.pl
                         www.osw.waw.pl
Chiny na drodze do „zielonego” bezpieczeństwa 
energetycznego
Maciej Kalwasiński
Chiny aspirują do miana lidera globalnej transformacji energetycznej. Pekin, w przeciwieństwie 
na przykład do Unii Europejskiej, faktycznie skupia się na realizacji głównych priorytetów: 
wzmocnieniu bezpieczeństwa narodowego oraz uczynieniu z zielonego przemysłu nowego 
koła zamachowego gospodarki. Na dalszym miejscu w hierarchii celów znajduje się redukcja 
emisji zanieczyszczeń. Dlatego ChRL najwięcej na świecie inwestuje w źródła odnawialne, ale 
zarazem nie szczędzi środków na energetykę węglową i nuklearną. Ewentualne redukcje emisji 
gazów cieplarnianych stanowią jedynie pochodną tych procesów, a w globalnych porozumie -
niach klimatycznych Chiny uczestniczą głównie ze względów prestiżowych.
Odpowiedź Zachodu na pełnoskalową inwazję Rosji na Ukrainę wzmocniła przeświadczenie 
elit rządzących ChRL o konieczności przyspieszenia procesu ograniczania zależności od zagra -
nicy w newralgicznych obszarach. Na szczytach władzy ugruntowało się również przekonanie 
o konieczności znalezienia nowych silników rozwoju gospodarczego w obliczu wyczerpywa-
nia się dotychczasowego modelu, którego fundament stanowią inwestycje w infrastrukturę 
transportową i nieruchomości. Postulaty poszerzenia samowystarczalności, modernizacji 
gospodarki opartej na zielonym przemyśle i krajowych technologiach oraz pobudzenia aktyw-
ności ekonomicznej łączy właśnie transformacja energetyczna. Dynamiczny postęp i chińskie 
przewagi konkurencyjne w strategicznych sektorach budzą w innych państwach obawy przed 
uzależnieniem od dostaw z ChRL.
Węgiel podstawą bezpieczeństwa energetycznego ChRL
Wraz z dynamicznym wzrostem gospodarczym Chiny potroiły w ostatnich dwóch dekadach zużycie 
energii pierwotnej i stały się jej największym konsumentem na świecie. W 2022 r. odpowiadały za 
ok. 26% globalnego popytu, podczas gdy udziały produktu krajowego brutto tego państwa oraz 
populacji ChRL szacowano na niespełna 18% 1. Szybko rosnące zapotrzebowanie sektora energe -
tycznego pokrywał przede wszystkim węgiel wydobywany w kraju, niemniej zależność od dostaw 
surowców z zagranicy znacznie się pogłębiała. W latach 2001–2023 import ropy naftowej wzrósł 
1 Szacunki na podstawie danych Międzynarodowej Agencji Energetycznej (MAE) i Międzynarodowego Funduszu Walutowego 
(MFW).
Komentarze OSW     NUMER 605 2
przeszło dziewięciokrotnie – z 1,2 mln bbl/d do 11,3 mln bbl/d, a gazu ziemnego – z zera do przeszło 
165 mld m3 rocznie2. Udział importu energii netto w całkowitym zużyciu zwiększył się w tym okresie 
z nieco ponad 0% do przeszło 20%, a w przypadku wolumenów brutto – z niespełna 8% do ok. 25%. 
Dostawy z zagranicy zaspokajają ok. 75% chińskiego popytu na ropę i ponad 40% zapotrzebowania 
na gaz.
Wykres 1. Udział importu energii netto w całkowitym zużyciu energii w ChRL 
w latach 2001–2021
0
5
10
15
20
25
2001 2002 2003 2004 2005 2006 2007 2008 2009 2010 2011 2012 2013 2014 2015 2016 2017 2018 2019 2020 2021
%
Źródło: opracowanie własne na podstawie danych Międzynarodowej Agencji Energetycznej (MAE).
Główną przeciwwagą dla pogłębiającego się uzależnienia od dostaw surowców z zagranicy był 
stanowiący fundament chińskiego bezpieczeństwa energetycznego węgiel. Mimo trwających od lat 
prób dywersyfikacji krajowych źródeł 3 wytwarzania energii wciąż odpowiada on za ok. 60% zużycia 
energii pierwotnej w ChRL 4. W przeciwieństwie do ropy i gazu większość zapotrzebowania nań – 
ponad 90% – pokrywa miejscowe wydobycie.
Wykres 2. Roczne emisje dwutlenku węgla w latach 1950–2022
0
2
4
6
8
10
12
1950
19521954195619581960196219641966196819701972197419761978198019821984
1986
1988
1990
199219941996199820002002
2004
200620082010201220142016
2018
20202022
mld ton
USA Unia Europejska Indie Chiny Japonia
Źródło: Our World in Data na podstawie Global Carbon Budget. 
Uzależnienie od tego paliwa nie jest więc wyzwaniem z zakresu bezpieczeństwa, ale przyczynia 
się do degradacji środowiska i stawia Chiny w niekorzystnej wizerunkowo pozycji największego na 
świecie emitenta dwutlenku węgla, odpowiedzialnego za około jedną trzecią globalnych emisji. Pekin 
deklaruje wolę dekarbonizacji, widząc w niej szansę na wsparcie rozwoju krajowego przemysłu oraz 
2 Obliczenia własne na podstawie danych urzędu celnego ChRL oraz MAE.
3 J. Jakóbowski, Zielona gospodarka czy „kontrrewolucja” węglowa? Wyzwania dla reform gospodarczych w Chinach , 
„Komentarze OSW”, nr 220, 29.07.2016, osw.waw.pl.
4 Zużycie węgla w Chinach stanowi ponad połowę globalnej konsumpcji tego surowca. Zob. Coal Information. Overview , 
International Energy Agency, iea.org.
Komentarze OSW     NUMER 605 3
modernizacji gospodarki, a przy tym na zademonstrowanie dbałości o dobrostan ludzkości. Chińskie 
władze wyznaczyły perspektywę roku 2030 jako cel redukcji intensywności emisji dwutlenku węgla 
na jednostkę PKB o 65% (wobec poziomu z 2005 r.). Przed upływem tego terminu zamierzają jednak 
osiągnąć szczyt emisji, a do 2060 r. – neutralność węglową5. 
W ostatnich latach realizacja tych długookresowych celów musiała ustąpić krótkoterminowym prio -
rytetom, a polityka klimatyczna pozostała podporządkowana polityce przemysłowej. Władze ChRL 
podkreślały, że zielona transformacja ma postępować, ale nie kosztem bezpieczeństwa dostaw energii6. 
Państwo od lat mierzyło się z okresowymi regionalnymi niedoborami prądu, co zmuszało lokalne rządy 
do jego racjonowania biznesowi i ludności. Problem nasilił się w 2021 i 2022 r., gdy za sprawą wysokich 
temperatur zwiększył się popyt na prąd oraz spadła jego produkcja ze źródeł wodnych. Elektrownie 
węglowe nie odpowiedziały wówczas na zwyżkę zapotrzebowania m.in. z powodu pogłębiającej się 
różnicy między rosnącymi kosztami produkcji energii a jej niskimi, regulowanymi administracyjnie 
cenami zbytu, z uwagi na oficjalne cele obniżenia zużycia prądu oraz wskutek zaostrzenia przepisów 
dotyczących bezpieczeństwa pracy w kopalniach i określających normy środowiskowe7. 
W rezultacie Pekin złagodził stanowisko: doprowadził do wzrostu wydobycia surowca w kraju oraz 
jego importu z zagranicy, a także zwiększenia inwestycji w energetykę węglową. W 2022 r. władze 
zatwierdziły powstanie blisko 90 GW nowych mocy węglowych (wobec niespełna 20 GW rok wcześniej)8. 
W 2023 r. 95% wszystkich budowanych na świecie elektrowni tego typu stawiano w Chinach9. Tempo 
oddawania do użytku kolejnych elektrowni węglowych zdecydowanie przewyższa skalę wycofywania 
z eksploatacji starych jednostek. Dzięki zastosowaniu zaawansowanych technologii nowe instalacje 
emitują jednak mniej zanieczyszczeń i są efektywniejsze energetycznie.
Wykres 3. Dodane i wycofane moce węglowe w ChRL w latach 2000–2023
20
0
20
40
60
80
100 GW
2000
200120022003200420052006200720082009
2010
2011
2012
2013201420152016201720182019202020212022
2023
wycofane moce węglowe dodane moce węglowe zmiana netto
Źródło: opracowanie własne na podstawie danych Global Coal Plant Tracker.
W najbliższych latach, wraz ze wzrostem produkcji „zielonej energii”, zużycie węgla powinno zacząć 
się zmniejszać. Elektrownie węglowe – jako bardziej niezawodne źródło – będą stabilizowały system 
energetyczny w momentach, gdy odnawialne źródła (OZE) nie dostarczą wystarczającej ilości energii, 
5 China First NDC (updated submission) , United Nations Framework Convention on Climate Change, 2022, unfccc.int.
6 W kwietniu 2024 r. do problemu odniósł się przewodniczący Xi Jinping, publicznie stwierdzając: „Nie możemy ani zwalniać 
tempa rozwoju zielonych i niskowęglowych technologii, ani być zbyt idealistyczni, przede wszystkim musimy zagwaran -
tować dostawy energii”. Zob. artykuł z 26 kwietnia 2024 r. w serwisie internetowym in-en.com .
7 M. Kalwasiński, Kryzys energetyczny w Chinach , Bankier.pl, 28.09.2021.
8 Energy Transition Outlook China 2024 , DNV, 2024, dnv.com.
9 Boom and Bust Coal 2024, Global Energy Monitor, kwiecień 2024, globalenergymonitor.org.
Komentarze OSW     NUMER 605 4
np. podczas bezwietrznych dni, suszy lub w nocy. Z kolei przemiany w transporcie drogowym dopro-
wadzą do spadku zapotrzebowania na ropę naftową. Dziś co drugi sprzedawany w Chinach samo -
chód osobowy ma silnik elektryczny bądź hybrydowy 10. Popyt na surowiec będzie podtrzymywany 
przez transport lotniczy i morski oraz produkcję tworzyw sztucznych. Paliwa kopalne odpowiadają 
obecnie za ok. 87% całkowitego zużycia energii w ChRL. Analitycy DNV przewidują, że do roku 2050 
wskaźnik ten spadnie do 40%11. 
Mimo prób podniesienia produkcji krajowej większość ropy nadal będzie musiała być sprowadzana 
z zagranicy. Aby ograniczyć wynikające z tego zagrożenia dla bezpieczeństwa narodowego, Pekin może 
dywersyfikować źródła i trasy dostaw, rozbudowywać zapasy surowca oraz nasilać import z państw 
sojuszniczych, w tym przede wszystkim z Rosji. Władze ChRL będą zapewne wykorzystywały zakupy 
ropy naftowej i gazu ziemnego jako narzędzie polityki zagranicznej, premiując tych eksporterów, 
którzy wesprą chińskie działania na arenie międzynarodowej. 
Zielona rewolucja
ChRL jest głównym światowym emitentem dwutlenku węgla i nadal przeznacza najwięcej środków 
na rozbudowę mocy węglowych, lecz równocześnie przewodzi w rankingu państw najbardziej in-
westujących w odnawialne źródła energii. Ogromne nakłady na rozwój źródeł konwencjonalnych 
i „zielonych” uzasadnia wzrost popytu na prąd w obliczu dynamicznej elektryfikacji rosnącej go -
spodarki silnie opartej na przemyśle. Udział energii elektrycznej w całkowitym końcowym zużyciu 
energii w gospodarce zbliża się do 30% (wobec niewiele ponad 10% na początku XXI wieku). Chiny 
prześcignęły już pod tym względem USA i Europę, a za ćwierć wieku mają według prognoz DNV 
osiągnąć poziom dzisiejszego globalnego lidera – Norwegii (47%)12. 
Wykres 4. Udział energii elektrycznej w całkowitym końcowym zużyciu energii 
w latach 2000–2021
0
5
10
15
20
25
30
35
USA Unia EuropejskaIndie Chiny Japonia
2000
20012002200320042005200620072008200920102011201220132014
2015
2016201720182019
2020
2021
%
Źródło: opracowanie własne na podstawie danych MAE i Eurostatu.
Szybka elektryfikacja sprzyja wzmacnianiu bezpieczeństwa energetycznego ChRL, ponieważ niemal 
cały prąd wytwarza się tam z krajowych źródeł. Czołową rolę odgrywa energetyka cieplna, czyli 
głównie węgiel, odpowiedzialna za 66% produkcji energii elektrycznej 13. Jej udział już od ponad 
dekady stopniowo jednak spada, a rośnie znaczenie OZE i atomu. W 2023 r. ze źródeł odnawialnych 
wyprodukowano 29% prądu, podczas gdy w 2011 r. – jedynie 17%. Ta tendencja zwyżkowa powinna 
10 M. Andrews, China’s EV sales now over 50% , CarNewsChina.com, 20.04.2024.
11 Energy Transition Outlook China 2024 , op. cit.
12 Ibidem. 
13 Obliczenia własne na podstawie danych urzędu statystycznego ChRL.
Komentarze OSW     NUMER 605 5
nabrać tempa w wyniku obecnego znacznego wzrostu inwestycji w rozwój OZE. Międzynarodowa 
Agencja Energetyczna (MAE) przewiduje, że jeszcze w tej dekadzie prawie połowa energii elektrycz -
nej w Chinach pochodzić będzie z odnawialnych źródeł energii14. Zarazem DNV ocenia, że do 2050 r. 
wskaźnik ten przekroczy 90%15.
Wykres 5. Udział poszczególnych źródeł w produkcji energii elektrycznej w ChRL 
w latach 2010–2023
0
10
20
30
40
50
60
70
80
90
100
cieplna jądrowa wodna wiatrowa słoneczna
2010 2011 2012 2013 2014 2015 2016 2017 2018 2019 2020 2021 2021 2023
%
Źródło: opracowanie własne na podstawie danych urzędu statystycznego ChRL.
Zwiększenie roli OZE to efekt potężnych nakładów inwestycyjnych. W 2023 r. Chiny zainstalowały ponad 
300 GW nowych mocy i odpowiadały za ok. 60% globalnego wzrostu odnawialnych źródeł energii. 
Łączna zainstalowana w ChRL moc z OZE wyniosła na koniec roku niemal 1,5 TW i po raz pierwszy 
przewyższyła zainstalowaną moc z energetyki cieplnej16.
Wykres 6. Wzrost zainstalowanych mocy produkcyjnych z poszczególnych źródeł w ChRL 
w latach 2014–2023
0
50
100
150
200
250
cieplna jądrowa wodna słonecznawiatrowa
2014 2015 2016 2017 2018 2019 2020 2021 2022 2023
GW
Źródło: opracowanie własne na podstawie danych Narodowej Administracji Energetycznej ChRL.
Najszybciej rozwijała się fotowoltaika. Moc przyłączonych w minionym roku do chińskiej sieci ogniw 
była większa niż całkowita zainstalowana dotychczas moc słoneczna w jakimkolwiek innym państwie17. 
Rekordowy skok odnotowała również energetyka wiatrowa. W obu przypadkach zwyżka nowych 
mocy była przeszło dwukrotnie wyższa niż w roku 2022. Umiarkowany na tym tle był wzrost mocy 
z energetyki wodnej, borykającej się w ostatnich latach z ekstremalnymi zjawiskami pogodowymi, 
14 Renewables 2023. Analysis and forecast to 2028 , International Energy Agency, styczeń 2024, iea.org.
15 Energy Transition Outlook China 2024 , op. cit.
16 Obliczenia własne na podstawie danych Narodowej Administracji Energetycznej ChRL.
17 I. Yin, E. Yep, Infographic: China’s solar capacity growth in 2023 sets new record , S&P Global, 8.02.2024, spglobal.com.
Komentarze OSW     NUMER 605 6
oraz atomowej18. MAE prognozuje, że w latach 2023–2028 Chiny zainstalują niemal czterokrotnie 
więcej mocy odnawialnych niż UE i pięć razy więcej niż USA 19. 
W obliczu tak dynamicznego przyrostu nowych mocy wyzwanie stanowi zarządzanie systemem 
elektroenergetycznym. Oficjalne dane wskazują, że wymuszona nadmiarem prądu w stosunku do 
możliwości jego absorpcji do sieci redukcja produkcji energii wiatrowej i słonecznej wyniosła w 2023 r. 
odpowiednio 2,7% i 2% (wobec 17% i 10% w 2016 r.) 20. Analitycy Fitch Ratings sygnalizują jednak 
wzrost tych wskaźników w I kwartale br. do odpowiednio 3,9% i 4% 21. Nie wiadomo przy tym, jaka 
część farm wiatrowych i fotowoltaicznych pozostaje niepodłączona do sieci 22. 
Zasadne wydaje się również pytanie, czy energetyka nie stała się kolejnym obszarem, w którym 
pod wpływem wytycznych Pekinu i rywalizacji między prowincjami dochodzi do przeinwestowania 
skutkującego marnotrawstwem zasobów. Lokalne władze promują rozwój OZE, aby pobudzić wzrost 
gospodarczy, zwiększyć dochody podatkowe i stworzyć miejsca pracy, nie biorąc pod uwagę miej -
scowego popytu na energię i możliwości jej transferu do innych regionów. 
Do efektywniejszego wykorzystania nowych mocy niezbędna jest rozbudowa sieci przesyłowych, 
dystrybucyjnych oraz magazynów energii. ChRL obejmuje rozległe terytorium: największy potencjał 
produkcji prądu z OZE znajduje się w północno-wschodniej i północno-zachodniej części państwa, 
natomiast zapotrzebowanie występuje przede wszystkim we wschodnich oraz południowych regio-
nach nadbrzeżnych, które są liczniej zaludnione i lepiej rozwinięte. 
Rozwój OZE stwarza też wyzwania w zakresie bezpieczeństwa. Farmy fotowoltaiczne i wiatrowe oraz 
elektrownie wodne wykorzystują miejscowe źródła odnawialne, ale ich budowa wymaga surowców, 
których nie wydobywa się w tym państwie w wystarczających ilościach. Chiny pozostają zależne od 
importu kluczowych surowców, takich jak proszek srebra do paneli fotowoltaicznych oraz nikiel, lit 
i kobalt do baterii. Aby zabezpieczyć dostęp do tych surowców, chińskie firmy intensywnie inwestują 
w zagraniczne kopalnie, planując podwojenie ich liczby z 40 do 8923. W przypadku litu przejęły 10 z 20 
dużych kopalni zbytych w latach 2018–2022 za ok. 8 mld dolarów24. Inwestują też miliardy w sektorze 
wydobywczym w Kongu, które jest głównym producentem kobaltu na świecie25. Z danych Benchmark 
Mineral Intelligence wynika, że chińskie firmy przetwarzają (w kraju i za granicą) 75% światowego 
kobaltu, 67% litu oraz 58% niklu. We wszystkich przypadkach ich udział wzrósł w latach 2016–2024 
o ok. 20 punktów procentowych26.
Krytycy wskazują także, że produkcja urządzeń do pozyskiwania energii z OZE przyczynia się do zanie-
czyszczenia środowiska, ponieważ wymaga dużych nakładów prądu, pozyskiwanego obecnie w ChRL 
głównie z węgla. Jest to jednak krótkowzroczna perspektywa. Jak zauważa analityk Lauri Myllyvirta 
18 Według DNV w lutym 2023 r. w Chinach funkcjonowało 55 elektrowni atomowych o łącznej mocy 57 GW. Równocześnie 
budowano 22 reaktory, które w ciągu kilku lat zwiększą możliwości o 24 GW. Ponadto zaplanowano powstanie przeszło 
70 nowych reaktorów i wzrost mocy nuklearnych o kolejne 85 GW, co uczyni ChRL globalnym liderem energetyki jądrowej.
19 Renewables 2023…, op. cit.
20 Zob. tweet Lauriego Myllyvirty , 5.02.2024, x.com/laurimyllyvirta.
21 China’s Wind and Solar Curtailment Rises on Record-High Capacity Growth , Fitch Ratings, 10.05.2024, fitchratings.com.
22 W oficjalnych publikacjach instytucje państwowe używają pojęcia „zainstalowanych mocy przyłączonych do sieci”, co 
sugeruje, że cytowane w tekście dane odnoszą się do źródeł będących częścią systemu elektroenergetycznego. Wątpli -
wości budzi różnica pomiędzy wyższą dynamiką wzrostu zainstalowanych mocy produkcyjnych OZE a niższym wzrostem 
udziału energii odnawialnej w generowaniu prądu. Zob. J. Chen, Grid Bottlenecks and the Clean Energy Transition: Lessons 
Learned from China, ISS Insights, 19.02.2024, insights.issgovernance.com.
23 P. Bindman, Weekly data: China seeks to extend its critical minerals dominance with overseas investment surge , Energy 
Monitor, 21.08.2023, energymonitor.ai.
24 E. Fowler, China buys half of the lithium mines on the market , Financial Review, 27.08.2023, afr.com.
25 M.J. Kavanagh, DRC Strikes New $7 Billion Mine Road-Financing Deal With China, Bloomberg, 27.01.2024, bloomberg.com.
26 J. Emont, China Is Winning the Minerals War , The Wall Street Journal, 21.05.2024, wsj.com.
Komentarze OSW     NUMER 605 7
z Asia Society Policy Institute, szacuje się, że produkcja paneli fotowoltaicznych w minionym roku 
odpowiadała za ok. 140 Mt CO2, co stanowi nieco ponad 1% całkowitych emisji CO 2 Chin. Niemniej 
ogniwa te mają generować ok. 640 TWh rocznie, co pozwoli w skali roku uniknąć emisji rzędu 600 Mt, 
jeśli zastąpią energię z węgla, lub 260 Mt, jeśli zastąpią energię z gazu 27.
Nowe koło zamachowe gospodarki
W perspektywie ćwierćwiecza OZE mają zastąpić węgiel w roli gwaranta bezpieczeństwa energetycz-
nego ChRL, choć surowiec pozostanie stabilizatorem systemu. Aktualnie są jednak przede wszystkim 
nowym motorem aktywności gospodarczej, istotnym w obliczu kryzysu na rynku nieruchomości oraz 
powolnego wzrostu konsumpcji po wycofaniu się ze strategii „zero COVID”28. Analitycy MAE szacują, 
że w 2023 r. czysta energia29 odpowiadała za ponad jedną piątą wzrostu PKB, wynoszącego według 
oficjalnych danych 5,2%. Z kolei eksperci z Centre for Research on Energy and Clean Air wskazują, 
że kontrybucja wynosiła aż ok. 40%30.
W zamyśle Pekinu technologie OZE mają być również silnikiem rozwoju i modernizacji kraju poprzez 
zabezpieczenie taniej krajowej energii w ogromnych ilościach, dzięki której lokalny przemysł uzyska 
kolejną przewagę konkurencyjną nad zagranicznymi rywalami. Obecne elity rządzące ChRL uważają, 
że ekspansja sił wytwórczych nowej jakości, które bazują na miejscowych innowacjach naukowych 
i technologicznych, umożliwi ograniczenie zależności od zagranicy oraz dokonanie transformacji coraz 
mniej efektywnego modelu gospodarczego. 
Chińskie czyste technologie są także jawnym dowodem sukcesu ekonomicznego i technologicznego 
państwa, do niedawna kojarzonego z produkcją tanich towarów niskiej jakości. Chiny odpowiadają 
za ponad 80% światowych zdolności wytwórczych w 11 czystych technologiach, m.in. w produkcji 
modułów fotowoltaicznych, ogniw słonecznych, wafli krzemowych, polikrzemu, ogniw bateryjnych, 
katod, anod, elektrod, separatorów baterii, litu, siarczanu kobaltu oraz siarczanu niklu. Zajmują do-
minującą pozycję w wytwarzaniu gondoli do turbin wiatrowych i elektrolizerów wodoru 31.
Szczególną rolę odgrywa „nowe trio”, czyli pojazdy elektryczne, baterie i panele słoneczne. W 2023 r. 
Chiny odpowiadały za odpowiednio 68%, 74% i 86% ich globalnej produkcji. Większość trafiła na 
rynek krajowy, ale dynamicznie rósł również ich eksport. Za granicę sprzedano przeszło 1,5 mln pojaz-
dów elektrycznych (wobec niespełna 1 mln rok wcześniej), baterie za kwotę 65 mld dolarów (wobec 
51 mld dolarów w 2022 r.) oraz moduły fotowoltaiczne o mocy 220 GW (wzrost o jedną trzecią). 
We wszystkich przypadkach głównym odbiorcą był rynek europejski32. Producenci działający w ChRL 
uzyskali przewagę nad zagraniczną konkurencją m.in. dzięki ogromnym inwestycjom i skalowaniu 
produkcji, zaciekłej konkurencji, proinnowacyjnemu nastawieniu, zintegrowanemu miejscowemu 
łańcuchowi dostaw, rozwiniętej sieci transportowej, relatywnie taniej energii i niskim kosztom pracy, 
luźnym normom środowiskowym oraz wsparciu państwa w postaci subsydiów i korzystnych kredytów.
27 Zob. tweet Lauriego Myllyvirty , 20.04.2024, x.com/laurimyllyvirta.
28 Zob. M. Kalwasiński, Bezpieczeństwo ważniejsze niż wzrost. Chińska gospodarka na progu 2024 roku , OSW, 5.03.2024, 
osw.waw.pl.
29 Definiowana jako produkcja technologii czystej energii, wdrożenie ich mocy oraz sprzedaż pojazdów elektrycznych i pomp 
ciepła. Zob. L. Cozzi et al., Clean energy is boosting economic growth , International Energy Agency , 2024, iea.org.
30 Definiowana jako OZE, energia jądrowa, sieci elektroenergetyczne, magazynowanie energii, pojazdy elektryczne i ko -
leje. Zob. L. Myllyvirta, Q. Qi, Analysis: Clean energy was top driver of China’s economic growth in 2023 , Carbon Brief, 
25.01.2024, carbonbrief.org.
31 J.A. Dlouhy, China Extends Clean-Tech Dominance Over US Despite Biden’s IRA , Bloomberg, 16.04.2024, bloomberg.com.
32 J. Zhang, C. Nedopil, China Green Trade Report 2023 , Griffith Asia Institute, Griffith University, kwiecień 2024,  
griffith.edu.au.
Komentarze OSW     NUMER 605 8
Wykres 7. Produkcja ogniw fotowoltaicznych oraz przyrost zainstalowanych 
mocy słonecznych w ChRL w latach 2015–2023
0
100
200
300
400
500
600
2015 2016 2017 2018 2019 2020 2021 2022 2023
GW
produkcja ogniw fotowoltaicznych przyrost zainstalowanych mocy fotowoltaicznych
Źródło: opracowanie własne na podstawie danych urzędu statystycznego ChRL.
Przemysłowe starcie interesów z Zachodem
Energetyka i motoryzacja uznawane są w państwach rozwiniętych za sektory o strategicznym zna -
czeniu i potencjale rozwojowym. Dlatego chińska ekspansja w tych obszarach budzi zrozumiały 
sprzeciw oraz obawy przed drugim „chińskim szokiem” 33 i uzależnieniem od kontrolowanego przez 
Pekin źródła dostaw, mimo że w krótkim terminie sprzyja realizacji globalnych celów klimatycznych. 
W 2023 r. Komisja Europejska wszczęła postępowanie antysubsydyjne w sprawie aut elektrycznych 
sprowadzanych z ChRL, a w kwietniu 2024 r. uruchomiła trzy dochodzenia przeciwko chińskim pro-
ducentom paneli słonecznych i turbin wiatrowych. W maju Joe Biden zdecydował o podwyżce ceł na 
importowane z Chin pojazdy elektryczne (z 25% do 100%), ogniwa słoneczne (z 25% do 50%) oraz 
baterie litowo-jonowe (z 7,5% do 25%). Władze UE i USA wdrażają również rozwiązania, których 
celem jest wzmocnienie krajowego przemysłu w obszarze czystych technologii, takie jak Europejska 
strategia bezpieczeństwa gospodarczego34 czy amerykański Inflation Reduction Act. 
Były premier Włoch Mario Draghi ostrzega, że „Chiny dążą do przejęcia i internalizacji wszystkich 
części łańcucha dostaw w zielonych i zaawansowanych technologiach, zabezpieczając równocześ-
nie dostęp do niezbędnych surowców. Ta szybka ekspansja prowadzi do znaczącej nadwyżki mocy 
produkcyjnych w wielu sektorach i zagraża naszym przemysłom”35. Podobne głosy płyną od innych 
ważnych zachodnich polityków oraz niezależnych analityków. Pekin daje odpór narracji o przeroście 
zdolności produkcyjnych w ChRL, wskazując na ogromne i rosnące potrzeby globalne w zakresie 
transformacji energetycznej36. W ten sposób wykorzystuje argumenty klimatyczne na rzecz promocji 
własnego przemysłu. Niemniej ekonomiczna natura problemu jest wtórna wobec priorytetów poli -
tyki gospodarczej. Władze USA i UE próbują ochronić rynki wewnętrzne przed napływem towarów 
z Chin w celu podtrzymania konkurencyjności strategicznych gałęzi przemysłu i niedopuszczenia do 
uzależnienia od chińskich dostaw. Stają jednak przy tym przed wyzwaniem wdrożenia tych działań 
w taki sposób, aby nie hamować procesu zielonej transformacji.
33 Pierwszy „chiński szok” miał miejsce po przystąpieniu ChRL do Światowej Organizacji Handlu w 2001 r., gdy eksport z Chin 
gwałtownie rósł, osłabiając konkurencyjność przemysłu w innych państwach oraz prowadząc do punktowej utraty miejsc 
pracy i problemów społecznych.
34 Zob. P. Uznańska, M. Kalwasiński, Technologiczny de-risking. Europejska lista technologii krytycznych , OSW, 9.10.2023, 
osw.waw.pl.
35 Przemówienie Maria Draghiego podczas konferencji dotyczącej Europejskiego Filaru Praw Socjalnych w Brukseli 16 kwiet -
nia 2024 r.
36 “China overcapacity” narrative to impact global recovery, green transition: commerce ministra , Xinhua, 16.05.2024,  
za: en.ce.cn.